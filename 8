জামায়াত নেতা এটিএম আজহারুল ইসলামের খালাস চেয়ে করা আপিলের রায় ঘোষণার জন্য সুপ্রিম কোর্টের আপিল বিভাগের মঙ্গলবারের (২৭ মে) কার্যতালিকায় (কজলিস্ট) শীর্ষে রয়েছে। এ দিন প্রধান বিচারপতি ড. সৈয়দ রেফাত আহমেদের নেতৃত্বাধীন সাত সদস্যের বিচারপতির আপিল বিভাগের পূর্ণাঙ্গ ও নিয়মিত বেঞ্চ এ রায় দেবেন।

রায়ে জামায়াত নেতা এটিএম আজহারুল ইসলামের খালাস পাবেন বলে প্রত্যাশা ব্যক্ত করেছেন আসামিপক্ষের আইনজীবী শিশির মনির। তিনি জানান, আগামীকাল রায়ের জন্য দিন নির্ধারিত আছে। আমরা প্রত্যাশা করি, এ টি এম আজহারুল ইসলাম এ মামলার সব অভিযোগ থেকে বেকসুর খালাস পাবেন এবং রায়ের ভিত্তিতে জেল থেকে বেরিয়ে আসবেন।

- জাগোনিউজ
